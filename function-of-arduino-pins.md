[\#আরডুইনো\_৩](https://web.facebook.com/hashtag/%E0%A6%86%E0%A6%B0%E0%A6%A1%E0%A7%81%E0%A6%87%E0%A6%A8%E0%A7%8B_%E0%A7%A9?source=feed_text&story_id=1376608155749793)  
 আগের দুই পর্বে আরডুইনোর হার্ডওয়্যার ও আইডিই সম্পর্কে সংক্ষেপে বলা হয়েছে। এবার আসি আরডুইনো বোর্ডের কোন পিন কি কাজ এবং কিভাবে কাজ করে সে সম্পর্কে।

 আরডুইনোর পিনগুলোকে প্রধানত দুই ভাগে ভাগ করা যায় – Power এবং Input/Output।



[![](https://scontent.fdac1-1.fna.fbcdn.net/v/t1.0-0/p480x480/17309592_1376608155749793_1027058690197844361_n.jpg?_nc_eui2=v1%3AAeGH6JFb4bzEvewUaoH2lCq7PyGniOsAk1cMV0SF1Z892VH15W2ep9al6pVlvcpMfspYvluj8AHziXnMDrIbMxK0M2cBjbMbLx9Ca5tRoM13wQ&oh=a35d401083fa2e8ce14fc67731f999f0&oe=594CAD94 "No automatic alt text available.")](https://web.facebook.com/MekTekBD/photos/a.1362379693839306.1073741826.1213521965391747/1376608155749793/?type=3)

 সব আরডুইনো বোর্ডে সমান সংখক পিন থাকে না। তাই সব থেকে বেশি ব্যবহৃত আরডুইনোর \(Arduino Uno\) পিনগুলো নিয়েই আজ আলোচনা করা যাক। আরডুইনো উনোতে ২৮ টি পিন আছে, তবে Arduino Uno R3 এক্সট্রা তিনটি পিন আছে। উনোর পিনগুলোর হলো –

 ৭টি পাওয়ার পিন\(5V, 3.3V, Ground, Voltage input\),  
 ১৩টি ডিজিটাল ইনপুট/আউটপুট পিন এবং  
 ৬টি অ্যানালগ ইনপুট পিন।

 ১৩টি ডিজিটাল ইনপুট পিনের মধ্যে ৬টি পিনকে PWM পিন হিসেবে ব্যবহার করা যায়। PWM মানে হলো – Pulse width modulation। পরে এর সম্পর্কে বিস্তারিত বলা হবে।

 ডিজিটাল পিনগুলো মূলত প্রোগ্রামের মাধ্যমে ইনপুট বা আউটপুট যেকোন একটি হিসেবে ব্যবহার করা যায়। অর্থাৎ ইনপুট হিসেবে ব্যবহার করলে ডিজিটাল পিন শুধু ১ \(~=৫ ভোল্ট\) বা ০ \(~=০ ভোল্ট\) শনাক্ত করতে পারে। একইভাবে আউটপুট হিসেবে ব্যবহার করলে শুধু ৫ ভোল্ট বা গ্রাউন্ড পিন হিসেবে কাজ করে। প্রতিটি পিন সর্বোচ্চ ৪০ মিলি অ্যাম্পিয়ার করে কারেন্ট দিতে পারে। তাই ডিজিটাল পিন দিয়ে ছোট LED লাইট, buzzer কিংবা ট্রানজিস্টরের ইনপুট হিসেবে ব্যবহার করে বড় লোডকেও অন/অফ করা যায়।

 অ্যানালগ পিনগুলো শুধুমাত্র ইনপুট হিসেবে ব্যবহার করা যায়। এই পিন দিয়ে ০ থেকে ৫ ভোল্টের মধ্যে যেকোন ভোল্টের পরিমাপ করতে পারে। এর রেজ্যুল্যশন ১০২৪ অর্থাৎ ০ থেকে ৫ ভোল্টের মাঝে ১০২৪ টি স্টেপ পরিমাপ করতে পারে। বিভিন্ন সেন্সর ডাটা পরিমাপ করার জন্য এই পিন ব্যবহার করা হয়।

 এবার PWM সম্পর্কে বলি। আরডুইনো উনোতে ৩, ৫, ৬, ৯, ১০ এবং ১১ নম্বর ডিজিটাল পিনগুলোকে PWM আউটপুট হিসেবে ব্যবহার করা যায়। PWM এটি এমন একটি টেকনিক যার মাধ্যমে ডিজিটাল সিগনালকে অ্যানালগ হিসেবে আউটপুট দেয়া যায়। তখন পিনে সরাসরি ৫ বা ০ ভোল্ট সাপ্লাই না দিয়ে ৫ ভোল্টের পালস দেয়া হয়। পালসের প্রশস্ততার\(width\) উপর ভিত্তি করে ০ থেকে ৫ ভোল্টের মধ্যে যেকোন ভোল্টেজ সাপ্লাই দেয়া যায়। যদি ৫ ভোল্টের পালস অল্প সময় এবং ০ ভোল্ট বেশি সময়, এভাবে পর্যায়ক্রমে পালস দেয়া হয় তাহলে অল্প পরিমান ভোল্টেজ আউটপুট পাওয়া যাবে। ঠিক সেভাবে ৫ ভোল্টের পালস বেশি সময় ধরে এবং ০ ভোল্ট কম সময় ধরে পর্যায়ক্রমে দেয়া হয় তাহলে বেশি ভোল্টেজ আউটপুট পাওয়া যাবে। ৫ ভোল্টের পালস জিরো করে অথবা পুরো সময় ধরে দিয়ে যথাক্রমে ০ ভোল্ট ও ৫ ভোল্ট আউটপুট পাওয়া যাবে। এই গেলো ইনপুট আউটপুট পিনের কথা।

 এছাড়া একটি ভোল্টেজ ইনপুট পিন\(Vin\) আছে যেখানে ৭-১২ ভোল্ট ইনপুট দিয়ে আরডুইনো রান করা যাবে। আরেকটি ৫ ভোল্টের পিন আছে যেখানে ৫ ভোল্ট ইনপুট দিয়েও আরডুইনো রান করা যাবে অথবা ৫ ভোল্টের কন্সটেন্ট আউটপুট সোর্স হিসেবে কিংবা উভয় হিসেবেই ব্যবহার করা যাবে। এছাড়াও আছে দুইটি গ্রাউন্ড পিন\(GND\), একটি ৩.৩ ভোল্ট আউটপুট পিন, একটি অ্যানালগ রেফারেন্স পিন\(AREF\) এবং একটি রিসেট পিন। Arduino Uno R3 তে একটি ইনপুট/আউটপুট রেফারেন্স পিন\(IOREF\) এবং অ্যানালগ দুইটি পিন এক্সটেন্ড করা আছে\(A4, A5\)। আরো কয়েকটি পিন আছে

 যেগুলো সম্পর্কে আপাতত না জানলেও চলবে, পরে এগুলো নিয়ে আলাদা একটি পর্বে বলা হবে, এগুলো হলো ISP header এবং ICSP header।

 এবার আসি কিভাবে এগুলোকে প্রোগ্রামের মাধ্যমে ইনপুট আউটপুট হিসেবে ব্যবহার করা হয়। এরজন্য আরডুইনোতে কিছু ফাংশন আছে। ফাংশনগুলো হলো –

 pinMode\(pin, mode\)  
 digitalRead\(pin\)  
 digitalWrite\(pin, value\)  
 analogRead\(pin, value\)  
 analogWrite\(pin\)

 এই ফাংশনগুলো কল করে পিন কখন কোনটি কোন মোডে থাকবে – ইনপুট নাকি আউটপুট বা আউটপুট হিসেবে কত ভোল্টেজ দেবে সেটা ঠিক করে দেয়া যাবে।

 যেমন ধরা যাক ৫ নম্বর ডিজিটাল পিনকে ৫ ভোল্ট আউটপুট হিসেবে ব্যবহার করব। তাহলে প্রথমে ফাংশনকে কল করে এর ভেতর pin এর যায়গারে ৫ এবং value এর যায়গায় ১ বা HIGH লিখবো।

 অ্যানালগ পিনের ক্ষেত্রে pinMode\(\) ফাংশনটি কল করতে হবে না। কেবল analogRead\(pin\) ফাংশন কল করে এর ভেতর পিন নম্বর লিখে দিলেই হবে \(অ্যানালগ পিনগুলো হলো – A0, A1, A2, A3, A4 এবং A5\)। আরেকটি ফাংশন আছে analogWrite\(pin, value\), কিন্তু আগেই বলেছিলাম যে অ্যানালগ পিনকে শুধুমাত্র ইনপুট হিসেবে ব্যবহার করা যায়\(তবে Arduino Due তে দুইটি অ্যানালগ আউটপুট পিন আছে\)। আসলে এই ফাংশনটি কল করা হয় ডিজিটাল পিনে PWM দেয়ার জন্য। এরজন্যে যা করতে হবে তা হচ্ছে ফাংশনের পিনের যায়গায় আরডুইনো উনোর ৩, ৫, ৬, ৯, ১০, ১১ এই পিনগুলোর একটি লিখতে হবে এবং value এর যায়গায় ০ থেকে ২৫৫ এর মধ্যে থেকে যেকোন একটি সংখ্যা লিখতে হবে, তাহলে ওই অনুসারে ভোল্টেজ আউটপুট পাওয়া যাবে।

 শেষ আরেকটি গুরুত্বপূর্ণ বিষয় হচ্ছে PULLUP। আরডুইনোর মাইক্রোকন্টোলারের ভেতরে কিছু ইন্টারনাল রেজিস্টর লাগানো আছে। প্রোগ্রামের মাধ্যমে এগুলোকে ইনাবল করা যায়। এটির ব্যবহার হয় যখন কোন পার্টসকে সরাসরি আরডুইনোর ইনপুট পিনে লাগালে সেটা সরাসরি ground হয়ে গিয়ে অতিরিক্ত কারেন্ট প্রবাহ হতে পারে কিংবা পিনটি floating বা unconnected হিসেবে থাকতে পারে তখন এটি ব্যবহৃত হয়। এরজন্যে pinMode\(pin, mode\) ফাংশনের ভেতরে mode এর যায়গায় INPUT\_PULLUP লিখতে হবে, তাহলে ওই পিনের সাথে একটি ২০ থেকে ৫০ কিলোওহমের মত একটি ইন্টারনাল রেজিস্টর প্যারালালি কানেক্টেড হয়ে যাবে।

 আপাতত এটুকুই আরডুইনো সম্পর্কে জানা আবশ্যক, তাহলে আরডুইনোকে বিভিন্ন ডিভাইস বা মডুউলের সাথে কানেক্ট করে প্রোগ্রামিং করার সময় কাজে দিবে। পরবর্তী পর্বে আরডুইনো ল্যাঙ্গুয়েজ এবং কোডিং সম্পর্কে ধারনা দেয়া হবে।

